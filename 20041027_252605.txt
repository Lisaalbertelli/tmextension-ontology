GIULIANO URBANI, ,, Ministro per i beni e le attivita culturali, . Signor Presidente, l'ipotesi di realizzare nuove strutture alberghiere nelle isole Eolie, oggetto dell'interrogazione in esame, nasce da una modifica normativa adottata dall'Assemblea regionale siciliana la scorsa settimana, in base alla quale le opere previste per l'attuazione del piano territoriale delle isole Eolie possono essere realizzate anche in deroga al piano territoriale paesistico e alle norme urbanistiche vigenti., Ritengo che tali disposizioni contrastino con la Carta costituzionale. La regione siciliana, come e noto, ha competenza legislativa esclusiva in materia di tutela del paesaggio e di conservazione delle antichita e delle opere artistiche, sulla base di un'apposita previsione contenuta nello Statuto regionale. In ogni caso, e indubbio che anche la regione Sicilia, come tutte le altre regioni ad autonomia speciale, deve obbedire ai principi fondamentali del nostro ordinamento, che sono contenuti nella parte I della Costituzione. Mi riferisco, in particolare, all'articolo 9, secondo comma, in base al quale la Repubblica tutela il paesaggio e il patrimonio storico e artistico della nazione., Sulla base di tali considerazioni, in data odierna ho provveduto ad inviare una nota al Commissario dello Stato presso la regione Sicilia, prefetto Romagnoli, al quale ho espresso i miei dubbi di legittimita costituzionale e ho chiesto che nei brevissimi termini previsti dalla normativa vigente venga sollevata la relativa questione dinanzi alla Corte costituzionale., In ogni caso, nei prossimi giorni incontrero alcuni rappresentanti del governo siciliano per verificare se esistano le condizioni per giungere ad una rapida modifica delle norme approvate, al fine di renderle compatibili con i principi costituzionali di tutela del paesaggio., Aggiungo che proprio ieri mi trovavo a Parigi, presso l'UNESCO, per la firma di un atto che credo onori il nostro paese e rappresenti una conquista storica: colgo l'occasione per ricordare che siamo diventati il paese dei <<caschi blu>> della cultura nel mondo. D'ora in poi, a noi compete il privilegio e la responsabilita del primo intervento e, soprattutto, del coordinamento internazionale di tutti gli aiuti in favore dei paesi colpiti nel loro patrimonio storico e artistico da calamita naturali o da eventi bellici. Con l'occasione ho provveduto a garantire al direttore generale dell'UNESCO, dottor Matsuura, che il Governo centrale si assume la piena responsabilita nella gestione di questa vicenda, (Applausi dei deputati dei gruppi della Margherita, DL-L'Ulivo e Misto-Comunisti Italiani), .

